kilde: http://www.matprat.no/oppskrifter/kos/pasta-med-entrecote-og-gorgonzola/

2 porsjoner
    300 gram entrecôte av storfe
    2 ss margarin til steking
    2 båt hvitløk
    1⁄2 ts salt
    1⁄4 ts pepper

Pasta:

    250 gram hvetemel , gjerne fint pastamel eller durumhvete
    1⁄2 ts salt
    2 stk egg
    2 stk eggeplomme
    1 ts salt til koking

Saus:

    100 gram aromasopp
    1 ss margarin til steking
    2 dl fløte
    10 gram gorgonzola

Til servering:

    2 ss finrevet parmesan
    1 ss finhakket frisk timian (kan sløyfes)

1. Sikt mel i en liten haug på benken og lag en fordypning midt i haugen. Ha i salt, hele egg og eggeplommer. 
2. Bland ingrediensene sammen med en gaffel eller med fingertuppene.
3. Bland forsiktig inn litt og litt mel til alt er blandet. Bruk hendene og samle alt til en deig når eggene er absorbert av melet. Deigen skal knas i minst 5 minutter. Den kan kjennes litt hard ut til å begynne med, men etter hvert som du knar vil du kjenne at den blir mer smidig og enklere å jobbe med.
4. Dryss på litt mel om pastadeigen kleber seg litt til benken mens du knar. Når deigen er myk, smidig og elastisk, er den ferdig knadd. 
5. Pakk pastadeigen godt inn i plastfolie, eller legg den i en tett pose. Deigen skal hvile i 30 minutter før den kjevles ut i pastamaskin eller for hånd. 
(Pastadeigen kan også lages litt i forveien og stå i kjøleskap noen timer før den skal brukes. Husk bare å legg deigen på benken en halv time før den skal kjevles ut.)
6. Pakk ut pastadeigen og legg den på en melet kjøkkenbenk. Form deigen til en firkant med ca. samme bredde som pastamaskinens inntak. Still maskinen på det tykkeste hakket (O) og sveiv deigen gjennom. 
7. Sett pastamaskinen på ett hakk tynnere (1) og kjør deigen igjennom en gang til. Fortsett med ett hakk til (2) og brett deigen fra endene inn til midten slik at du får en jevn rektangulær pastaplate med rette kanter.
8. Kjør igjen pastaen gjennom maskinen på det tykkeste (O) og fortsett slik på alle trinnene helt til du har deigen så tynn du ønsker den. Det vanligste trinnet for tagliatelle er trinn 6 på maskinen.
9. Del pastaleiven opp i mindre i lengder á ca. 30 cm. Sveiv lengdene gjennom tagliatellehjulet på pastamaskinen. Dryss litt mel over den ferske tagliatellen og legg dem til side slik at de tørker litt, mens du ordner resten. 
10. Børst og rens sopp. Del den i mindre biter. 
11. Krydre kjøttet med salt og pepper. Stek det i en varm stekepanne med margarin og hvitløk. Snu kjøttet når kjøttsaften pipler ut på oversiden etter 2-3 minutter. Stek videre til det pipler ut kjøttsaft på den andre siden. Kjøttet er nå medium stekt. La kjøttet hvile på en tallerken mens du lager sausen. 

12. Ha margarin i stekepannen og stek soppen den har fått en fin gyllen farge. Hell på fløte, og ha i gorgonzola. Kok opp og rør alt sammen slik at osten smelter og sausen tykner. 

13. Kok opp en stor kjele med vann, ha i salt og kok tagliatelle til den er al dente, ca. 4 minutter. 

14. Hell av kokevannet og vend pastaen inn i gorgonzolasausen. 

Anrett tagliatelle i dype tallerkener, skjær saftig entrecôte i skiver og legg dem over pastaen, dryss over litt revet parmesan og grovkvernet pepper. Pynt gjerne med frisk timian.
